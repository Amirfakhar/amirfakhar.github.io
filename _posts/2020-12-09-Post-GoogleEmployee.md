---
layout: posts
title: گفت و گو با بکی از کارکنان گوگل  (از دانشجویان علم و صنعت)
---

## گفت و گو با بکی از کارکنان گوگل که از علم و صنعت فارغ التحصیل شده  

---
!! سلام 
.چند روز پیش با یکی از بچه های فارغ التحصیل علم و صنعت که شاغل یکی از شرکت های زیر نظر گوگل بود یه گپ کوتاهی داشتم 
. قرار بود ۲۰ دقیقه باشه ولی انقدر صحبتامون زیاد بود که حدود یک ساعت طول کشید
. گفتم یه سری از موضوعات رو بنویسم و پست کنم شاید به کار شما هم اومد 

![alt text](../assets/images/google.jpg "google")

---

-یه معرفی راجب خودتون میکنین اول کار ؟ 


+:) بله حتما ، من ورودی ۸۷ مهندسی کامپیوتر -نرم افزار علم و صنعت بودم و‌ جزو خوابگاهی هام بودم 



-چی شد که تصمیم گرفتین این رشته رو انتخاب کنین و بخونین ؟ 
یعنی با آگاهی بوده یا مثل اکثر بچه های کنکوری بر اساس اینکه با اون رتبه چی قبول میشن منم همونو انتخاب
کنم ، رشتتون رو انتخاب کردین ؟


+نه من این رشته رو دوست داشتم  
یعنی ده تا انتخاب اولم همه کامپیوتر بود ولی اون سال که بومی سازی شده بود 
با رتبهٔ من کامپیوتر دانشگاه تهرانم سال قبلش انتخاب شد ولی من علم و صنعت قبول شد



-تو چهار سال لیسانس هیچ جا شده احساس خستگی کنین 
یا اینکه ادامهٔ این کار نشدنیه و در کل چه موقع هایی احساس خوبی نداشتید نسبت به این رشته ؟ 


+:) آره ... آره ... بوده اینجوری باشم ولی خیلی کم معمولا دروس سخت افزاری شبای امتحانش گریه تنها کاری بود که از دستم بر میومد  



-پیشنهاد کار تو دوران لیسانس به نظرتون خوبه یا فکر دیگه ای باید کرد ؟ 


+... ببین این داستان خیلی به فرد بستگی داره خیلی زیاد   
مثلا یه شخصی هدفش اپلایه خب اون اولین و مهمترین فاکتورش نمره هاشه
البته به این معنا نیست که کار نکنه یا اصلا در نظر نگیرتش ولی هدف گذاری ها متفاوته دیگه ، میدونی چی میگم



-آره ولی خیلی شده که این حرف رو میشنوم که میگن برای نمره نخونین ... نمره مهم نیست ... کار مهمه 


+آره ولی همون بسته به هدف اشخاصه ولی به نظر من هم یه سری چیزای اساسی و پایه رو باید بدونین حتما 



-چرا تصمیم گرفتین مستر اپلای کنین با اینکه خیلی از این مورد ها هستن که برای دکتری اپلای میکنن که فرصت بیشتری داشته باشن ؟ 


+آها نه من اولش ارشد مستقیم بودم 
اون زمان ها ۳ ۴ نفر اول میتونستن بدون کنکور ارشد بخونن
ولی من میدونستم میخوام برم واسه همین ثبت نام کردم ولی جدی نمیگرفتم کلاس هارو بعد برای دکتری مستقیم اپلای کردم نه مستر 



-آها پس چرا تو لینکدین زدین مستر گرفتین تو آمریکا؟ 


+آره ، دکتری بودم ولی ول کردم بعد اینکه قرار شد گوگل کار‌ کنم تصمیم گرفتم برای مستر بخونم 



-خب یه خورده به گوگل بپردازیم ، کار تو گوگل چطوره ؟! امنیت شغلی اونجا چطوره ؟! ممکنه یکی تازه بیاد و جای شما رو بگیره ؟ 


+فکر نمیکنم انقدر بی در و پیکر باشه :) ولی وقتی که یه نفر میاد اگه تجربش بیشتر باشه که جاش معلومه اون بالاست 
ولی اگه پایین تر باشه و تلاش کنه و ۳ سال بعد برسه به شما و جوون تر هم باشه خب بهش حق بدین
که بتونه چند وقت بعدش هم جایی بالا تر از شما مشغول کار بشه بالاخره تو هکچم ۳ سال وقت پیشرفت داشتی نه؟



-آها درسته ، سوال بعدیم اینه که مدرک چقدر مهمه ؟ 


+تو اپلای مهمه تو کار نه ، مثلا همین الان یکی تو شرکتمون کار میکنه 
که لیسانسم نداره ولی هم کارشو بلده هم خیلی علاقه داره در هر صورت  هر دوش میتونه مهم باشه اگه هدفتونو بدونید 



-من حس میکنم آدمایی که اینجور جا ها مثل گوگل کار میکنن 
از صبح تا شب فکرشون کد زدنه شب هم که میخوابن با اون فکر میخوابن درسته؟


+اینم از اون سوالاییه که بستگی به فرد داره ولی بعضی روزات که سنگین تره مجبوری یه خورده شبیه این چیزی که گفتی  باشی 
مثلا من خودم دو تا از باگای برنامه هامو تو خواب پیدا کردم صبح بیدار شدم اوکیشون کردم
یا مثلا اونیکه لیسانس نداشت ، یه ماه مرخصی رفت وقتی برگشت
دیدیم با یه عالمه سی پی یو و کارای عجیب غریب برگشت اینم بستگی به آدم داره



-چرا ایران با اینکه این همه دانشجو های خوب تو دانشگاه های دنیا و متخصص های خوب تو شرکت های بزرگ داره ، هیچ وقت گوگل نداشته ؟ 


+دلیلشو گفتی دیگه دانشجو ها و متخصصاشون ایران نموندن دیگه 
ولی یه چیز دیگم هست تو وقتی درخواستت کم باشه ، یوزر هات کم باشه کلا 
کم کم اون برنامه یا حالا موتور سرچی که میگی میاد پایین و از دسترس خارج میشه



-ایران موندن محدودیت داره ؟


+زمان ما آره رفرنس کم بود عادت سرچ کردن هم اونجوری رایج نشده بود ولی ما که ایران نموندیم دلیل دیگه ای داشت 



-اگه میتونستین باز این راه رو میومدین یا بیشتر تلاش میکردین یا بیشتر استراحت میکردین ، چی کار میکردین ؟


+میشد بهتر باشم ولی در کل از خودم و تصمیم هایی که گرفتم راضیم به نظرم خیلی بیراهه نرفتم 



-چه پیشنهادی برای منی که ترم اولم نیتونید بکنید ؟ 


+از ترم یک و دو جدی بگیر خیلی این حرف رایجه که ترم های یک و دو رو خوب تلاش نکنین عملا جمع کردن معدل خیلی سخته 



-چه درس هایی رو جدی بخونیم ؟ 


+مبانی کامپیوتر و برنامه نویسی پیشرفته که خیلی مهمه 
ولی ساختمان داده هست آمار و احتمال و ریاضی گسسته هم اوکیه
حالا من یکی از افسوس هام اینه که چرا جبر خطی درسشو تو علم و صنعت برنداشتم
ولی دیتابیس و اینا مهمن سیستم عامل هم درس مهمی بود به نظرم 



-چه زبان های برنامه نویسی رو پیش بینی میکنین ؟  


+من خودم زبان اولم سی پلاس پلاسه ولی برای ماشین لرنینگ و هوش مصنوعی پیشنهاد من این سه تا زبانه ، پایتون ،پایتون و پایتون  
خیلی مهمه خوب بلدش باشین جاوا رو تا حدی میتونم بگم خوب نیست دیگه خیلی سمتش نرین



-شما خودتون الان مشغول چه کاری هستین تو گوگل ؟ 


+ما روی ماشین های اتوران یا بدون راننده کار میکنیم تاکسی و وانت و کامیون . تا الان تو یه شهر تاکسی های اتوران عملی شده 



-سیلیکون ولی زندگی میکنین ؟! خیلی جای عجیبیه ؟ 


+آره ، نه اتفاقا برای زندگی خوب نیست برای کار اوکیه ولی خیلی خوب نیست 



-از استاد های علم و صنعت یه خورده بگین 


+استادای خوبی داشت سمت یه سری استادا که نباید رفت 
زمان ما آقای مینایی رییس دانشکده بود
بعد ما هر مشکلی که داشتیم و همهٔ دغدغه هامونو به آقای جاهد میگفتیم خیلی مرد خوبی بودن
به نظر من دکتر آنالویی بهترین استاد دانشکده بودن حتما باهاش کلاس بردارین اگه تونستید  



-ممنون از اینکه وقت برای من گذاشتین که یه خورده دیدمونو وسیع تر کنین 


+خواهش میکنم آخرین حرفی که میتونم بزنم اینه که هر‌وقت احساس کردی یه کاری رو میخوای انجام بدی 
حتما انجامش بده اگه از ته دلت باشه مطمئن باش اون کار غلط نیست 
حالا اپلای یا هر چیز دیگه ای

---


ممنون از وقتی که برای خوندن این پست  گذاشتین